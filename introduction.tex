A következő fejezetekben zenetanulmányaimat foglalom össze a lehető legtömörebben, hozzátéve pár ötletet, 
melyekkel a saját dolgomat próbáltam megkönnyíteni. A fejezetek elméleti fejtegetéseit a mellékelt példák 
és kották teszik szemléletessé és gyakorolhatóvá. 
Ezek mellett feljegyeztem néhány, a begyakorlást segítő feladatot is. \\\\
Ez a jegyzet nem egy teljes zeneelméleti mű, inkább a megtanultak rendszerezését és ismétlését szolgáló tudástár. 
Természetesen alkalmas bizonyos fogalmak tisztázására, elvek megértésére, mégis azt javaslom, 
aki a témában el szeretne mélyülni, valamilyen formában állítson elő magának ehhez hasonló összefoglalót.
